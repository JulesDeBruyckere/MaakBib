---
layout: post
title:  "DIY Projector"
featured: false
authors: [cri]
lowtech: true
midtech: false
hightech: false
DIT: true
DIY: false
CHALLENGE: false
pijler_tinkering : true
pijler_design_thinking : false
pijler_digitale_fabricatie : false
pijler_physical_computing : false
categories: [ design&hack ]
image: assets/images/2020-03-27-diy-projector/focus_instellen.png
tijd: 60 min
print: 
downloads:
video_front: K8Ww8VMCjpY
benodigdheden:  [
  Twee kartonnen dozen (een grote en een kleine),
  Een vergrootglas (zonder of met afneembaar handvat),
  Meetlat,
  Plakband,
  Snijmes,
  Stift,
  Schaar,
  Smartphone (kleiner scherm is beter),
]

---

Maak je eigen projector, en projecteer je GSM scherm op een wit scherm of witte muur!

<p><iframe style="width:100%;" height="315" src="https://www.youtube.com/embed/{{page.video_front}}?rel=0&amp;showinfo=0" frameborder="0" allowfullscreen></iframe></p>


## Benodigdheden

{% include benodigdheden.html %}

## Handleiding

1. Neem de lens van het vergrootglas en teken met je stift de omtrek op de korte kant van de grotere doos
2. Maak dan met het mes een gat volgens de omtrek die je zojuist hebt getekend
3. Verwijder het vergrootglas handvat en bevestig het vergrootglas aan het gat met plakband (aan de binnenkant van de doos). Zorg dat geen licht kan ontsnappen aan de randen.
4. Neem de tweede kleinere doos, en snij er een schuin stuk uit. Dit uitgesneden stuk zal dienen als gsm houder. Als je het steviger en stabieler wilt maken, kun je nog een stuk karton eronder lijmen, om een rand van 3 cm te bekomen onderaan.
5. Neem je smartphone, **vergrendel de rotatie** en stel de **helderheid in op maximaal**. 
6. Kies een video die je wilt projecteren en bevestig de telefoon met plakband op de standaard. Vergeet niet om het **ondersteboven** te plaatsen, gezien door een optisch principe de bolle lens van het vergrootglas het beeld ondersteboven toont. Zie de `STEM` sectie hieronder.
7. Plaats de houder met de GSM in de doos. Doe het licht uit en verplaats de GSM dichterbij of verder weg van de lens, totdat je de juiste afstand vindt voor een goede focus. 
8. Tevreden? Start dan je video, en geniet van de projectie! Je GSM produceert niet veel licht, dus zorg voor een donkere kamer om je projectie goed te zien.


<div class="border_boxmaakbib03_img" markdown="1">
#### Wat met links-rechts en boven-onder?

Indien er tekst te zien is in je beeld, wat valt je op? Hoe zou je dit kunnen oplossen? 

**Oplossing:** 
Tekst staat in spiegelbeeld. Men zou een applicatie op de gsm kunnen installeren om beeld te spiegelen of via een spiegel kijken naar het beeld op de muur. Het beeld wordt ook ondersteboven getoond gezien je je GSM ondersteboven in de doos gezet hebt.

Kortom, in het beeld op het scherm zijn boven-onder en links-rechts verwisseld. Om dit te snappen tekenen we een diagram met de werking van onze lens.

![geluid]({{ site.baseurl }}/assets/images/2020-03-27-diy-projector/LensImaging.svg)


Een scherp beeld heb je enkel maar op een specifieke plaats, welke afhangt van de zogenaamde **brandpuntsafstand** *f* van je lens! De afstand van je GSM tot de lens noemen we de **voorwerpsafstand** *v*. De afstand tot het geprojecteerde beeld de **beeldafstand** *b*. De formule die de relatie tussen deze uitdrukt is `1/v+1/b=1/f`

Volgende twee leuke links laten je toe om zowat alle denkbare situaties na te spelen door te slepen met de brandpunten, hierdoor maak je je lens boller en minder bol

* [Universiteit Davidson optics](http://webphysics.davidson.edu/Applets/optics4/default.html)
* [Universiteit Colorado optics](https://phet.colorado.edu/en/simulation/legacy/geometric-optics)
</div>

## STEM

In deze low tech activiteit komt heel wat `STEM` (**S**cience **T**echnologie **E**ngineering **M**athematics) aan bod! Volgende talenten heb je bij de bouw nodig: Wiskundige inzicht ---meten en metend rekenen, Planmatig werken, Creatief zijn. 

Naast de optische werking, is de lichtbron ook belangrijk. Een projector drukt zijn kracht uit in [lumen](https://nl.wikipedia.org/wiki/Lumen_(eenheid)), de eenheid voor lichtsterkte. Een projector die in een klas gebruikt wordt moet een lichtsterkte van minstens 4000 lumen hebben, gezien de klas vaak overdag in een verlichte kamer gebruikt wordt. Het scherm van je GSM zit daar ver onder, daarom dat je een donkere kamer, en een wit scherm dat het licht goed reflecteerd naar je oog, moet gebruiken voor je DIY Projector.

<div class="border_boxmaakbib01_img" markdown="1">
#### Maak het je eigen!

* Experimenteer met verschillende vergrootglazen
* Wat als je twee lenzen gebruikt? 
* Wat zie je als je door een gaatje aan de achterkant van de doos naar de lens kijkt? 
* Ontwerp een systeem om nauwkeurig  je gsm heen en weer te bewegen in de doos.
* Ontwerp het systeem zodat je het geheel als lasergesneden kit kunt fabriceren.
</div>

#### Waar zie je dingen nog ondersteboven?
Ooit naar jezelf in een lepel gekeken?  Dan zag je vast dat jouw spiegelbeeld op de kop stond! Hoe kan dat? 

Als je naar je spiegelbeeld kijkt, dan kijk je eigenlijk naar licht dat weerkaatst wordt. Een platte spiegel kaatst het licht kaarsrecht weer terug.
Maar in een lepel zit een bolling. Daardoor worden de stralen schuin weerkaatst. De bovenste lichtstraal gaat naar onder en de onderste straal gaat naar boven. Daardoor wordt je spiegelbeeld omgedraaid. Magisch, niet?!!

Vind je optica leuk? Ontdek veel meer en andere leuke proefjes op [Optics4Kids](https://www.optics4kids.org/home)


## Voorbeelden
Heb je een foto van je eigen Projector? Stuur hem ons!
