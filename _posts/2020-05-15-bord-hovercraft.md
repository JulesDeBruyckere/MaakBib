---
layout: post
title:  "Bord-hovercraft"
featured: true
published: false
authors: [guest]
lowtech: true
midtech: false
hightech: false
DIT: true
DIY: true
CHALLENGE: false
pijler_tinkering : true
pijler_design_thinking : false
pijler_digitale_fabricatie : false
pijler_physical_computing : false
licence: CCBY-NC-SA 
categories: [tinkering, wetenschappen, natuurkunde ]
image: assets/images/2020-05-15-bord hovercraft/eehovercraft - 12.jpg
tijd: 90 min
print: assets/images/2020-04-30-stoomboot/Handleiding_Stoomboot.pdf
downloads: 
  - name: 'Handleiding'
    file: assets/images/2020-04-30-stoomboot/Handleiding_Stoomboot.pdf

materialen: [
      wegwerpbord,
      DC-motor,
      propeller,
      2 latjes,
      aan/uit schakelaar,
      2 AA batterijhouders,
      2 AA batterijen,
      ]
tools: [
      passer,
      schaar; breekmes of cirkelsnijder,
      snijmat,
      lijmpistool
      ]
benodigdheden_opt: [
      soldeerbout en soldeertin
      ]
---

Maak een eenvoudige elektrische hovercraft die voortbeweegt zonder de grond te raken. Ontdek zo de wondere wereld van de fysica.

De hovercraft creëert een luchtkussen en zweeft over vlakke vloeren of tafeloppervlakken. De hovercraft stopt vanzelf aan de tafelrand. Het circuit kan gemaakt worden zonder solderen, of als soldeeroefening. Vaardigheden: werken met een passer, zorgvuldig knippen en lijmen met een lijmpistool.

Maaktijd: 1u, kan aangevuld worden met decoreren en spelletjes met de hovercraft “puck”.

Materiaalkost onder de 5 EUR

Deze handleiding werd ontwikkeld door **Yvon Masyn** voor Maakbib.


## Benodigdheden

{% include benodigdheden.html %}
![Materialen]({{ site.baseurl }}/assets/images/2020-05-15-bord hovercraft/eehovercraft - 13.jpg)

![Materialen2]({{ site.baseurl }}/assets/images/2020-05-15-bord hovercraft/eehovercraft - 14.jpg)

#### Materialen voor de hovercraft in detail
 * Een [groot wegwerpbord](https://www.ava.be/nl/bio-borden-o-26cm-suikerriet-25-stuks-00562979?colour=81428) met vlakke rand (kartonnen borden met gekartelde rand zijn minder geschikt)

 * Een [elektromotor](https://www.opitec.be/technische-toebehoren/aandrijving/motoren/motor-fa-130r.html?listtype=search&searchparam=dc%20motor) op 3V

 * Een [kleine propeller](https://www.opitec.be/bouwpakketten/bouwpakketten-van-hout/diversen---/propeller-4-bladen-60-mm-gat-2-mm.html?listtype=search&searchparam=oxartnum%3A115947), passend op de motor-as

 * 2 [batterijhouders](https://www.opitec.be/sale/batterijhouder-aa-voor-1-penlite.html?listtype=search&searchparam=batterijhouder) voor AA batterijen, met draad

 * 2 alkaline [AA batterijen](https://www.ikea.com/be/nl/p/alkalisk-alkaline-batterij-50240502/)

 * Een [kleine schakelaar met soldeeroogjes](https://www.opitec.be/technische-toebehoren/bekabeling/schakelaars/mini-schuifschakelaar-10-stuks.html?listtype=search&searchparam=lamp&pgNr=10)

 * 2 [houten latjes](https://www.opitec.be/creatieve-inspiraties/houten-artikelen-kurk/grootverpakkingen/houten-spatels-150-x-18-mm-100-stuks.html?listtype=search&searchparam=spatels) minimum 15mm x 100mm


## Stap 1: het middelpunt bepalen
Voor een goede werking moet de hovercraft in evenwicht te zijn, alle gewicht verdeel je symmetrisch: zware dingen plaats je op het middelpunt of op gelijke afstand aan beide kanten van het middelpunt. Dat betekent ook dat je nauwkeurig dient af te meten, maar fouten van enkele millimeters kunnen geen kwaad.

Eerst en vooral bepaal je het middelpunt van het bord: Kies een ring op het bord waar je gemakkelijk de punt van de passer op kunt  zetten (op de buitenrand is dat meestal niet zo gemakkelijk) en meet de grootste breedte van het bord (de diameter van de cirkel). Zet de passer open op de helft hiervan (de straal van de cirkel).

![Constructie1]({{ site.baseurl }}/assets/images/2020-05-15-bord hovercraft/eehovercraft - 1.jpg)

Op minstens 3 punten op de gekozen ring van het bord en ver van elkaar, plaats je de punt van de passer en je trekt een boogje in het midden van het bord. Als je de straal van de ring perfect afgemeten hebt, kruisen de boogjes in het middelpunt. Vaak zullen ze niet perfect kruisen, maar een kleine zone afbakenen. Het midden hiervan kan je dan op het zicht nauwkeurig genoeg inschatten. 

![Constructie2]({{ site.baseurl }}/assets/images/2020-05-15-bord hovercraft/eehovercraft - 2.jpg)

## Stap 2: de opening voor de propeller
Bepaal de afstand van het midden van de propeller tot het verste uiteinde van één van de  bladen (de staal van de propeller) en zet de passer op 1mm extra open.  

![Constructie3]({{ site.baseurl }}/assets/images/2020-05-15-bord hovercraft/eehovercraft - 3.jpg)

Teken hiermee een cirkel af in het midden van het bord.

![Constructie4]({{ site.baseurl }}/assets/images/2020-05-15-bord hovercraft/eehovercraft - 4.jpg)

Knip de cirkel uit met een krom schaartje. Maak eerst een gaatje binnen de cirkel en knip van daaruit de cirkel uit. Je kan ook een cirkelsnijder of breekmes en een snijmat gebruiken.

![Constructie5]({{ site.baseurl }}/assets/images/2020-05-15-bord hovercraft/eehovercraft - 5.jpg)

## Stap 3: montage van de motor
Bepaal het midden van elk van de 2 latjes met een meetlat en duidt het aan.

![Constructie6]({{ site.baseurl }}/assets/images/2020-05-15-bord hovercraft/eehovercraft - 6.jpg)

Met een druppel smeltlijm plak je de motor in het midden van de eerste lat, zodanig dat alleen de as voorbij de rand van het latje uitsteekt. 

![Constructie7]({{ site.baseurl }}/assets/images/2020-05-15-bord hovercraft/eehovercraft - 7.jpg)

Plak het tweede latje op de motor en monteer de propeller op de as. Ga na dat die vrij kan draaien. Zo niet, schuif de propeller ietsje verder van de motor af.

![Constructie8]({{ site.baseurl }}/assets/images/2020-05-15-bord hovercraft/eehovercraft - 8.jpg)

Leg het bord ondersteboven en lijm de latjes er met smeltlijm op, zodanig dat de propeller mooi in de opening past. Blijkt na het uitharden van de lijm dat de propeller toch tegen de rand van het gat aanloopt, knip het gat dan een heel klein beetje groter.

![Constructie9]({{ site.baseurl }}/assets/images/2020-05-15-bord hovercraft/eehovercraft - 9.jpg)

## Stap 4: elektrische verbindingen
Lijm elk van de batterijhouders met wat smeltlijm op hun plaats, dat is symmetrisch, tegenover elkaar, op gelijke afstand van met middelpunt of de rand. Laat de lijm uitharden.

![Constructie10]({{ site.baseurl }}/assets/images/2020-05-15-bord hovercraft/eehovercraft - 10.jpg)

Steek een rode draad van de ene batterijhouder en een zwarte van de andere elk in een contactoogje van de motor. Steek telkens alleen het blote metalen uiteinde van de draad door het oogje en plooi het om, zodat het blijft zitten. Verbind de overblijvende draden met twee naast elkaar liggende oogjes van de schakelaar.  Lijm de schakelaar plat op het bord. Gebruik niet te veel smeltlijm en let op dat er geen lijm in de schakelaar of aan het schuifknopje komt. Dit moet immers kunnen blijven bewegen. Steek de batterijen in de batterijhouders. Schakel in en controleer of de propeller de lucht in de juiste richting blaast. Zo niet, verwissel de draadjes aan de motor. Indien je een stevigere verbinding wilt, kan je nu alle verbindingen solderen.

![Constructie11]({{ site.baseurl }}/assets/images/2020-05-15-bord hovercraft/eehovercraft - 11.jpg)

## Stap 5: zweven
Zet de hovercraft op een gladde vloer of een tafel, niet op tapijt of een ruwe ondergrond, en schakel in. De hovercraft glijdt op het gevormde luchtkussen. Een kleine tik laat de hovercraft een heel eind glijden. De propeller doet de hovercraft ook ronddraaien in tegenovergestelde richting. Wat op zijn beurt de relatieve snelheid van de propeller vermindert, maar er blijft genoeg stuwing over om het luchtkussen in stand te houden.
Je kan experimenteren met vinnen die het ronddraaien afremmen. Hou het licht en verdeel het gewicht gelijk.

![Constructie12]({{ site.baseurl }}/assets/images/2020-05-15-bord hovercraft/eehovercraft - 12.jpg)



<div class="border_boxmaakbib01_img" markdown="1">
## Weetjes
 * **` Waar komt het woord "hovercraft" vandaan?**
 Het woord “hovercraft” is een leenwoord uit het Engels. Het is een samentrekking van de woorden “to hover” (zweven) en “craft” (tuig), dus “zweeftuig”. Het juiste Nederlandse woord is echter "luchtkussenvoertuig".

#### Wil je meer weten over hovercrafts?
Surf zeker naar [discoverhover.org](https://www.discoverhover.org/abouthovercraft/works.htm)

</div>

## STEM

In deze low tech activiteit komt heel wat `STEM` (**S**cience **T**echnologie **E**ngineering **M**athematics) aan bod! We hebben in deze handleiding een mogelijk oplossing gegeven voor de uitdaging: kun je een voertuig maken dat voortbeweegt zonder de grond te raken? 

Op wetenschappelijk vlak staat hier natuurkunde centraal, om de werking van deze hovercraft te begrijpen ga je de bewegingswetten van Newton en de wet van Pascal nodig hebben. Lees meer verder in het blauw kadertje. 

Je hebt ook voor dit project heel wat talenten getraind: planmatig werken, nauwkeurig werken, veilig werken, analytisch denken, handigheid.  

<div class="border_boxmaakbib03_img" markdown="1">

#### Hoe werkt het? 
Alles dat je nodig hebt, is een motor, een propeller, een kartonnen bord en een beetje simpele wetenschap!

Hoewel het een relatief eenvoudige constructie is, gebruikt een hovercraft op ingenieuze wijze verschillende natuurkundige principes om het voertuig omhoog en voort te duwen. Inzicht in de cyclus maakt gebruik van de bewegingswetten van Newton en de wet van Pascal. 

Maar hier de korte uitleg.

 * Het bord dat omgekeerd op tafel ligt, vormt een gesloten vat.
 * De propellor blaast lucht in het vat.
 
 
 * De lucht die in het vat opbouwt, duwt in alle richtingen, zowel op de tafel, als op het bord.
 
 
 * Eens de druk hoog genoeg is, zal de lucht harder op het bord duwen dan dat de zwaartekracht aan het bord trekt en gaat het bord omhoog
 
 * Doordat het bord nu de tafel niet meer raakt, zal er lucht kunnen ontsnappen.
 
 * De hovercraft zal een evenwichtspositie bereiken 
 

</div>

#### Maak het je eigen
 * Kun je het sneller maken? 
 * Kun je een lijst van factoren geven die de werking van de hovercraft beïnvloeden? 


## Voorbeelden
Heb je een foto van je eigen hovercraft? Stuur hem ons!
